# Cvičení z Programování 1 (pondělí 14:00 - 15:30)

Přednáška: https://ksvi.mff.cuni.cz/~holan/


## Podmínky na zápočet

Na zápočet je potřeba:

- Získat alespoň 80 bodů z domácích úkolů (120 bodů je celkem)
- Napsat zápočtový test (bude na posledním cvičení)
- Naprogramovat zápočtový program (viz. níze)

Zkouška bude až v letním semestru, takže zápočet je to jediné, co musíte získat.

**Domácí úkoly**<br>
Plánuji zadat alespoň 12 úkolů po 10 bodech. Celkem tedy budete moct získat 120 bodů. Na každý úkol budete mít dva týdny na odevzdání a v tomto čase můžete úkol odevzdat i víckrát.

**Zápočtový test**<br>
Test se bude psát na poslední hodině a bude zadán přes recodex (takže ho budete řešit jako domácí úkoly, jen během cvičení).


## Zápočtový program

Zápočtový program je větší kus software, který budete programovat doma během semestru. **Do konce listopadu si vyberete téma a zašlete mi ho ke kontrole.** Na programu pak budete pracovat dokud nebude hotový, včetně uživatelské a programátorské dokumentace. Výsledek práce mi zašlete ke kontrole takovým způsobem, abych mohl program spustit a vyzkoušet. Pokud je to problematické, můžeme se domluvit na osobním předvedení. Zápočtový program má výjimku, že nemusí být v Pythonu - použijte jazyk, který umíte nebo který nejlépe sedí na doménu problému. Zápočtový program bych chtěl mít **odevzdaný nejpozději do 28.2.2021**, poté už za něj zápočet neudělím.

Byl bych velice rád, kdybyste program vyvíjeli v repozitáři na Githubu (nebo Bitbucketu apod.). Ušetří to práci oběma stranám. Pokud s gitem neumíte, pak máte ideální příležitost se ho naučit, budete ho beztak jednou potřebovat. ([Git ve 100 sekundách, ale nám stačí prvních 60](https://www.youtube.com/watch?v=hwP7WQkmECE) a potom [to samé, ale detailněji](https://www.youtube.com/watch?v=HkdAHXoRtos))

Pro představu rozsahu přidávám odkaz na [můj první zápočťák](https://www.youtube.com/watch?v=hwP7WQkmECE), kde jde hlavně o vzhled a množství kódu + dokumetnace. Jinak to moc číst nemusíte, je to pascal... [Tady je ještě můj druhý zápočťák](https://github.com/Jirka-Mayer/Zapocet-LS-2018), který si můžete vyzkoušet [tady online na webu](http://jirka-mayer.github.io/zapocet-ls-2018/web.html).

Hezky sepsané informace o zápočťácích [má na webu Martin Mareš](http://mj.ucw.cz/vyuka/2021/p1x/pravidla.html). Navíc poskytuje i seznam témat pro inspiraci, takže doporučuji přečíst. Nakonec, Rudolf Kryl [má na webu návod na psaní dokumentace k zápočťáku](https://ksvi.mff.cuni.cz/~kryl/dokumentace.htm), také doporučuji přečíst. Náležitosti tam popsané budu vyžadovat.


## V čem budeme programovat a jak to nainstaluju

Na první přednášce bude ukázka použití interpretu pythonu z příkazové řádky, potom jednoduché prostředí IDLE, které se instaluje společně s pythonem a nakonec `Visual Studio`, ve kterém bude probíhat zbytek přednášek. Já budu na cvičení používat `Visual Studio Code` což je textový editor inspirovaný Visual Studiem, ale podstatně menší a hlavně běží i na linuxu a macOS. Pokud už máte nainstalovaný nebo oblíbený jiný editor (Atom, Sublime, ...), problém s tím nemám.

1) Nainstalujeme Python 3: https://www.python.org/downloads/
2) Nainstalujeme Visual Studio Code: https://code.visualstudio.com/
3) Přidáme do VS Code rozšíření pro Python [podle dokumentace](https://code.visualstudio.com/docs/python/python-tutorial#_install-visual-studio-code-and-the-python-extension)
    (rozšíření se do VS Code přidávají v levém panelu v úplně spodní ikoně `Extensions`)

Poslední krok ještě ukážu na prvním cvičení.

Pokud nemáte nic nainstalováno a už je cvičení, tak běžte sem: https://repl.it/
