# Cvičení z předmětů Algoritmizace a Programování 1

Vítejte na přehledové stránce ke cvičením z předmětů Algoritmizace a Programování 1 vedené mnou (Jiří Mayer) v pondělí od 13:10.

Rozskok na jednotlivá cvičení:

**[Algoritmizace](alg)**

**[Programování](prg)**


## Organizační informace společné pro obě cvičení

**Dvě cvičení v jednom?**<br>
Předměty Algoritmizace a Programování 1 jsou úzce spojené, takže je reálně budeme chápat jako jedno dlouhé cvičení. V první části budeme probírat algorimtizační věci, potom si dáme krátkou přestávku (5 min) a v druhé části budeme programovat.

**Nahrávání**<br>
Obě cvičení bych chtěl nahrávat v kuse. Zaznamenávat se bude moje obrazovka a sdílený zvuk. Nahrávky chci dávat jako *unlisted* na youtube, tzn. bez odkazu video nikdo nenajde. Odkazy na videa budu posílat emailem. Videa plánuji smazat po skončení zkouškového. Cílem je poskytnout materiál lidem, kteří se nemohou dostavit, a těm, kteří něco nepochopili a chtějí si to projet znovu. Pokud nechcete být nahráváni, tak se během cvičení neprojevujte. Pokud nechcete ani to, tak se ozvěte a já budu nucen nenahrávat vůbec.

**Dotazy**<br>
Pokud vám něco co říkám nebude jasné, tak se ptejte (a to hned, dokud je to horké). Nejspíše to není jasné více lidem a já nevidím váš výraz, tak to nedokážu poznat. Pokud se stydíte zeptat, nebo je váš dotaz moc dlouhý či kontroverzní, tak já zůstanu v místnosti ještě 10 min po skončení cvičení. V tomto čase většina ostatních studentů může odejít a s těmi co zbydou mohu dořešit jejich dotazy. Tahle část se nebude zaznamenávat do videa. Příklady validních dotazů jsou:

- Jak se píše ten symbol, co vypadá jak slimáček? `'~'`
- Proč tady nemůžu použít `while` místo `for`? Nebo snad můžu?
- Nejde sdílení obrazovky.
- Tabs or spaces?

**Konzultace**<br>
Pokud by někdo chtěl něco dovysvětlit nebo se mu nedařilo a chtěl by probrat cokoliv jiného, tak mi napište email a domluvíme se na termínu konzultace.

**ReCodEx**<br>
Domácí úkoly z obou cvičení budou zadávány a odevzdávány pomocí systému recodex.

Jak rozchodit recodex:

- Jděte na https://recodex.mff.cuni.cz/
- Pokud jste tu poprvé, tak se registrujte
    - vlevo v menu je položka pro registraci (`Zaregistrovat se`)
    - registrovat účet vázaný na CAS, instance `MFF`
    - nejde mi se registrovat
        - zkontrolujte, že v účtu v SISu máte ověřenou emailovou adresu
- Přihlašte se (**pozor:** `Přihlásit přes CAS`) a zadejte stejné údaje jako používáte v SISu.
- V menu vlevo dole je položka `SIS Integrace` a tam se přidejte do skupin `Algoritmizace` a `Programování 1`.

**Řešil jsem KSPčko**<br>
Pokud jste už zdatnější a myslíte, že by vás cvičení nebavilo, můžete se zapsat na páteční cvičení Martina Mareše pro pokročilé. Ale na cvičení můžete chodit i navíc, ze zvědavosti zatímco budete normálně přihlášeni na mém. Tady je více informací: http://mj.ucw.cz/vyuka/2021/p1x/


## *Top Secret* informace

Jelikož některé informace nemohou být veřejně na Githubu, tak je budu posílat emailem. Tyto informace jsou:

- link na zoom (1x v úvodním emailu)
- odkazy na záznamy cvičení (po každém cvičení)

Pokud něco zapomenete nebo to v mailu nebude, napište, pošlu vám to extra.

> Ještě jsou tu Moodle stránky Algoritmizace, kde bude také pozvánka na zoom (obou cvičení). Jinak tam ale neplánuju dávat nic víc, než to co bych stejně posílal emailem. Jak se do kurzu na Moodlu dostat vám psal Tomáš Dvořák a kurz je zde:  https://dl1.cuni.cz/course/view.php?id=8186


## Chci se procvičovat doma a nevím jak

Středoškolská soutěž Kasiopea má archiv domácích kol, kde se obtížnost úloh stupňuje od velmi lehkých k velmi náročným.
https://kasiopea.matfyz.cz/

Korespondenční seminář z programování má online k dispozici nejen úlohy, ale i kuchařky vysvětlující nejrůznější oblasti algoritmizace, diskrétní matematiky a spousty dalších užitečných oblastí.
https://ksp.mff.cuni.cz/

Průvodce labyrintem algoritmů je kniha (dostupná online) shrunijící látku předmětů Algoritmizace, ASD I a ASD II. Její úvodní kapitoly rozebírají paměťovou a časovou složitost, binární vyhledávání, Euklidův algoritmus, třídění, haldy apod.
http://pruvodce.ucw.cz/
