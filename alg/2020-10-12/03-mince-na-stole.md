# Mince na stole

Máme čtvercový stůl a hromadu naprosto stejných mincí. Hrajeme hru o dvou hráčích, kteří se střídají. Každý hráč musí ve svém tahu někam na stůl položit jednu minci. Pokud není žádné místo, kam by minci mohl položit, tak prohrál. Vymyslete strategii, jak zaručeně vyhrát.

Mince nesmí být na sobě. S mincemi na stole nelze hýbat. Mince nesmí ležet přes okraj stolu. Jsme v matematicky perfektním světě, stůl je čtverec, mince jsou kruhy, prostě geometrie.