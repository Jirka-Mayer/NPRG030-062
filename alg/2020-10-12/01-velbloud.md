# Velbloud

Jsme v místě A, spolu se 3 000 banány a velbloudem. Tisíc kilometrů od nás je místo B, kde nutně chtějí banány. K dispozici máme velblouda, který má nostnost 1 000 banánů, jenže má také spotřebu jeden banán na kilometr. My ale můžeme kdekoliv po cestě vyložit nějaké banány a ony tam na nás počkají až se k nim zase vrátíme.

Kolik banánů dokážeme přemístit do místa B?

> Spotřeba banánů funguje tak, že velbloud se zastaví uprostřed každého kilometru, sní jeden banán a pokud ho nedostane, tak se nikam nehne.

> Naivní algoritmus nestačí, protože naložíme 1 000 banánů na velblouda, vydáme se na cestu, a jen co dorazíme do místa B, tak velbloud sežere poslední banán a my do cíle nic nedopravíme. Dokážete to lépe?
